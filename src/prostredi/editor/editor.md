# Vývojové prostředí

Abychom mohli přeložit a spustit nějaký program, musíme ho obvykle nejprve zapsat do
jednoho nebo více souborů ve formě tzv. **zdrojového kódu** (*source code*). K usnadnění tohoto procesu
existují **textové editory** a **vývojová prostředí** jako například `MS Visual Studio`, `QtCreator`, `JetBrains CLion`,
`CodeBlocks`, `Visual Studio Code`, `vim`, `emacs` apod. Tyto programy usnadňují psaní kódu pomocí zvýrazňování
syntaxe, automatizace překladu, spouštění a testování programů a také správy projektů.

Na cvičeních UPR budeme používat editor `Visual Studio Code`, který je
[dostupný zdarma](https://code.visualstudio.com/). [Zde](vscode.md) je stručný návod k jeho použití. Při
programování se hodí detailně znát a efektivně využívat editor, který používáte, ale pro začátek
nám budou stačit naprosté základy.

Jako alternativu lze použít [CLion](clion/clion.md), plnohodnotné **IDE** (*Integrated Development Environment*) s pokročilými funkcemi, které usnadňují vývoj v C a C++. Nabízí nativní integraci s build systémem [CMake](clion/cmake.md), což
vývojářům umožňuje snadnou správu projektů a konfigurací bez nutnosti složitého nastavování.

Jednou z hlavních výhod CLionu je jeho jednotné uživatelské rozhraní a workflow, které sdílí s dalšími produkty od JetBrains. Jakmile se naučíte pracovat s CLionem, přechod na jiné nástroje jako
`IntelliJ IDEA` (pro Javu) nebo `PyCharm` (pro Python) bude velmi snadný, protože tato IDE mají téměř totožné rozvržení a ovládací prvky. Kompletní seznam všech produktů od JetBrains můžete najít [zde](https://www.jetbrains.com/products/).

